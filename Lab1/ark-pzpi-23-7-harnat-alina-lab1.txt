Міністерство освіти і науки України
Харківський національний університет радіоелектроніки

Кафедра програмної інженерії




Звіт
З дисципліни «Аналіз та рефакторинг коду»
З лабораторної роботи №1






Виконала:	                                                                            Перевірив:	
ст. гр. ПЗПІ-23-7                                                                     Дашенков Д. С.
Гарнат А. С.                                                                                      


                                                                                                       
Харків 2025


Vision and Scope Document
for
Програмна система для відстеження здорового харчування
Version 1.0 approved
Prepared by Гарнат А. С.
ст. гр. ПЗПІ-23-7
27.10.2025
 
Зміст
1.	Бізнес вимоги	4
1.1.	Передумови	4
1.2.	Можливості для бізнесу	4
1.3.	Цілі бізнесу та критерії успіху	5
1.4.	Потреби клієнта або ринку	6
1.5.	Бізнес-ризики	6
2.	Бачення рішення……………………………………………………………….8
2.1.	Окреслення концепції	8
2.2.	Основні особливості	8
2.3.	Припущення і залежності	9
3.	Сфера застосування та обмеження	9
3.1.	Початковий випуск	9
3.2.	Сфера дії наступних випусків	10
3.3.	Обмеження та виключення	11
4.	Бізнес-контекст	11
4.1.	Профілі зацікавлених сторін	11
4.2.	Пріоритети проекту	12
4.3.	Операційне середовище	13


Журнал версій

Name	Date	Reason For Changes	Version
Гарнат А. С.	27.10.25		1.0
			

1.	Бізнес вимоги 
1.1.	Передумови                                                                                      
Сучасна тенденція до ведення здорового способу життя та контролю харчування зумовила підвищений попит на цифрові інструменти, які допомагають користувачам відстежувати свій раціон, підраховувати калорії та формувати правильні звички. Попри наявність різних додатків для моніторингу харчування, існує значна кількість недоліків, які залишають простір для створення більш ефективного та зручного рішення. 

1.2.	Можливості для бізнесу
На ринку присутні глобальні продукти, такі як MyFitnessPal, Yazio чи FatSecret. Їхніми перевагами є широкий функціонал, велика база продуктів, інтеграція з фітнес-трекерами та висока точність підрахунків калорій і поживних речовин. Однак ці системи орієнтовані переважно на західного користувача, не мають повної локалізації українською мовою, а більшість корисних функцій доступна лише у платних версіях. Крім того, бази продуктів часто не враховують національні особливості харчування, що ускладнює використання додатків українськими користувачами. 
Існують також локальні рішення, створені в Україні, проте вони зазвичай
мають обмежений функціонал, відсутню аналітику, слабку персоналізацію та недостатньо зручний інтерфейс. Такі додатки здебільшого виконують лише базові функції - підрахунок калорій або ведення харчового щоденника. Запропонована програмна система для моніторингу здорового харчування має на меті поєднати переваги існуючих рішень та усунути їхні недоліки. Вона забезпечить україномовний інтерфейс, розширену базу локальних продуктів, персоналізовані поради з урахуванням індивідуальних параметрів користувача.
Це створить конкурентну перевагу на ринку, задовольнить потреби українських користувачів і сприятиме розвитку культури здорового харчування в суспільстві.


1.3.	Цілі бізнесу та критерії успіху
БЦ1: Створити конкурентоспроможний продукт для моніторингу здорового харчування, який забезпечить користувачам зручність, персоналізацію та доступність. 
БЦ2: Досягти фінансової стабільності продукту через впровадження моделі монетизації (преміум-підписка, реклама, партнерські програми). 
БЦ3: Підвищити впізнаваність бренду на українському ринку цифрових wellness-рішень, створивши позитивний імідж інноваційного продукту, який сприяє формуванню культури здорового харчування. 
БЦ4: Забезпечити основу для масштабування продукту, розвиток вебверсії та багатомовної підтримки для виходу на міжнародний ринок протягом двох років.
КУ1: Досягти не менше 300 активних користувачів протягом перших шести місяців після запуску системи. 
КУ2: Отримати середній рейтинг не нижче 4,5 у Google Play протягом першого року. 
КУ3: Забезпечити 500 активних користувачів упродовж перших 12 місяців. 
КУ4: Підвищити впізнаваність продукту. 
КУ5: Забезпечити коректну роботу основних модулів без помилок у 90% тестових сценаріїв.
КУ6: Зібрати не менше 100 позитивних відгуків від користувачів у перший рік після запуску. 
КУ7: Розширити базу локальних та міжнародних продуктів і страв до щонайменше 1 000 позицій для зручності користувачів. 




1.4.	Потреби клієнта або ринку
П1: Користувачі потребують зручного способу відстеження щоденного раціону, включно зі споживанням калорій, білків, жирів і вуглеводів, без ручного підрахунку.
П2: Користувачам необхідні персоналізовані рекомендації щодо харчування з урахуванням віку, ваги, фізичної активності та цілей користувача.
П3: Користувачам потрібна наочна візуалізація прогресу у вигляді графіків і звітів.
П4: Система повинна мати локалізовану базу українських продуктів і страв.
П5: Система має підтримувати мультиплатформенність: мобільні пристрої та веббраузер.
П6: Потрібен інтуїтивний та простий інтерфейс для швидкого додавання продуктів і перегляду статистики.
П7: Користувачі потребують швидкої та стабільної роботи системи, щоб отримувати дані миттєво та без технічних збоїв.
П8: Користувачі хочуть отримувати нагадування та сповіщення для підтримки режиму харчування.
П9: Система повинна гарантувати безпечне зберігання персональних даних користувача.

1.5.	Бізнес-ризики
Ризик 1: На ринку вже присутні популярні додатки для моніторингу харчування, які мають широку базу користувачів і відомий бренд.
Серйозність: Середня. Існує ризик, що новий продукт не зможе швидко залучити користувачів.
Заходи пом’якшення: Орієнтація на локальний ринок (україномовна версія, база українських продуктів), простий та інтуїтивний інтерфейс, акцент на персоналізацію та локальні особливості харчування.
Ризик 2: Користувачі можуть не сприйняти систему, якщо вона складна або не відповідає їхнім очікуванням щодо зручності та функціоналу.
Серйозність: Висока. Недостатня залученість користувачів може призвести до низької активності та негативних відгуків.
Заходи пом’якшення: Проведення тестування на фокус-групах, поступове впровадження функцій, регулярне опитування користувачів та внесення покращень.
Ризик 3: Можливі збої у роботі системи, помилки в розрахунках калорій або статистики.
Серйозність: Середня. Помилки можуть погіршити досвід користувачів і знизити рейтинг додатку.
Заходи пом’якшення: Ретельне тестування модулів системи, впровадження контролю якості коду, регулярні оновлення та виправлення помилок.
Ризик 4: Невідповідність вимогам щодо конфіденційності або витік даних користувачів.
Серйозність: Висока. Може призвести до втрати довіри користувачів і негативних наслідків для іміджу.
Заходи пом’якшення: Використання безпечних методів зберігання даних, шифрування, обмеження доступу та регулярне тестування системи на вразливості.
Ризик 5: Можливі зміни у трендах здорового харчування або поява нових конкурентів.
Серйозність: Середня. Продукт може стати менш актуальним без своєчасного оновлення функцій.
Заходи пом’якшення: Постійний аналіз ринку та відгуків користувачів, додавання нових функцій і адаптація продукту до змін у попиті.

2.	Бачення рішення
2.1.	Окреслення концепції
Мета системи полягає у створенні доступного, зручного та ефективного інструменту для моніторингу харчування, який допомагає користувачам контролювати свій раціон, формувати здорові звички та досягати персональних цілей у сфері здоров’я. З цією системою кожен користувач зможе легко отримувати персоналізовані рекомендації, відстежувати прогрес у вигляді зрозумілих графіків та звітів. Система враховуватиме потреби різних категорій користувачів  від працівників офісів до людей, які активно займаються спортом. Продукт створює можливість розвитку комерційної моделі через підписки, партнерство та залучення інвестицій.

2.2.	Основні функції
Ф1: Реєстрація та авторизація через Email або сторонні сервіси (Google). Ф2: Вибір мови інтерфейсу (українська / англійська). 
Ф3: Додавання продуктів і страв у щоденник харчування вручну або
через локалізовану базу продуктів. 
Ф4: Перегляд статистики та прогресу у вигляді графіків і діаграм (калорії, білки, жири, вуглеводи).
Ф5: Отримання персоналізованих рекомендацій щодо харчування на основі цілей користувача. 
Ф6: Push-сповіщення та нагадування про прийом їжі, досягнення цілей та важливі події. 
Ф7: Можливість встановлювати індивідуальні цілі (калорійність, вага). 
Ф8: Ведення історії харчування з можливістю редагування та видалення записів. 
Ф9: Пошук і сортування продуктів у базі даних за назвою, категорією або калорійністю. 
Ф10: Адміністрування бази продуктів і страв (додавання, редагування, видалення). 
Ф11: Керування користувачами системи для адміністратора. 
Ф12: Перегляд та аналіз статистики системи для адміністратора. 
Ф13: Генерація звітів про харчування та активність у зручному форматі.

2.3.	Припущення і залежності
П1: Користувачі зацікавлені у веденні здорового способу життя та готові регулярно вводити дані про свій раціон.
П2: Рекомендації щодо харчування базуються на стандартних дієтичних нормах та інформації з відкритих джерел, а не на персоналізованих медичних висновках.
П3: Функції аналітики і статистики не потребують складних алгоритмів машинного навчання і можуть працювати на стандартних бібліотеках для візуалізації.
З1: Наявність стабільного серверного середовища або хмарного сховища для зберігання даних користувачів.
З2: Підключення до бібліотек або API для відображення графіків, діаграм і сповіщень.
З3:Регулярне оновлення бази продуктів і страв для забезпечення актуальності інформації.

3.	Сфера застосування та обмеження
3.1.	Початковий випуск
Початковий випуск  зосереджений на наданні користувачеві ключових інструментів для усвідомленого моніторингу свого раціону та досягнення базових цілей (втрата, підтримка або набір ваги). 
Основні функції, що ввійдуть у початковий випуск:
1) Налаштування профілю користувача:
-введення базових антропометричних даних (стать, вік, зріст,
поточна вага);
-	вибір однієї з трьох основних цілей: схуднення, підтримка ваги, набір маси;
- автоматичний розрахунок добової норми калорій, білків, жирів та вуглеводів (КБЖВ) на основі профілю та цілі.
2) Щоденник харчування:
-можливість додавати прийоми їжі (сніданок, обід, вечеря, перекуси);
-базовий пошук продуктів;
-ручне введення продукту та його КБЖВ для продуктів, яких немає в базі;
-можливість вказати вагу спожитої порції.
3) Аналітика:
- візуальне відображення спожитих калорій та макронутрієнтів (БЖВ) відносно денної норми.
-трекінг води;
- можливість вносити поточну вагу та переглядати простий графік її зміни.

3.2.	Сфера дії наступних випусків
Майбутні випуски системи передбачають розширення функціоналу та покращення користувацького досвіду:
1)	Сканер штрих-кодів, для миттєвого додавання комерційних продуктів.
2)	Конструктор рецептів, можливість створювати власні страви з інгредієнтів, з автоматичним розрахунком КБЖВ на порцію.
3)	Розпізнавання їжі за фото: Використання ШІ для ідентифікації страв.
4)	Поглиблена аналітика та звіти: моніторинг мікронутрієнтів, відстеження споживання ключових вітамінів та мінералів.
5)	Детальна аналітика прогресу, середніх показників та виявлення патернів у харчуванні.
6)	Інтеграції:
7)	Пропозиції щодо покращення раціону на основі аналізу дефіцитів.

3.3.	Обмеження та виключення
1)	Система не надає медичних діагнозів і не замінює консультацію лікаря або дієтолога.
2)	Початковий випуск не включає інтеграцію зі складними алгоритмами штучного інтелекту для автоматичного аналізу харчування та побудови детальних дієт.
3)	Не передбачено сканування штрих-кодів продуктів для автоматичного додавання до щоденника харчування.
4)	Відсутнє планування меню та генерація рецептів на основі цілей користувача у початковій версії.
5)	Дані про активність користувача беруться лише з відповідних IoT датчиків для відстеження активності та пульсу.
6)	Система не включає розширені аналітичні звіти та складні візуалізації, доступні лише у наступних релізах.
4.	Бізнес-контекст
4.1.	Профілі зацікавлених сторін
Зацікавлена сторона	Основне значення	
Відносини	
Основні інтереси	
Обмеження
Користувач	Отримання простого інструменту для досягнення особистих цілей (вага, самопочуття; покращення здоров'я; економія часу.	Мотивований, але схильний до втоми від трекінгу. Очікує швидкого та легкого UI/UX.	Швидке та легке введення їжі; точність підрахунку КБЖВ; зрозуміла візуалізація прогресу; персоналізовані, але прості поради.	Не хоче витрачати багато часу на додаток; обмежена готовність платити за базові функції; високі вимоги до конфіденційності даних.
Лікар / Дієтолог	Отримання точних, структурованих даних про харчування пацієнта; економія часу на консультації.	Обережно-зацікавлений. Рекомендуватиме додаток, тільки якщо він точний і полегшує йому роботу.	Точність бази продуктів; отримання звіту від пацієнта у простому форматі; щоб додаток не давав пацієнтам шкідливих порад.	Не є користувачем системи; не має часу на вивчення складних програм; не буде нічого платити за доступ до даних.
Розробник	Створення успішного, якісного та життєздатного продукту. Повернення інвестицій. Реалізація власного бачення.	Повна залученість та мотивація. Розглядає продукт як бізнес-актив.	Якість коду та архітектури; позитивні відгуки користувачів; досягнення бізнес-цілей; швидкий вихід на ринок.	Обмежені ресурси. Бюджетні обмеження. Необхідність самостійно виконувати всі завдання.

4.2.	Пріоритети проекту
Вимір	Драйвер	Обмеження	Ступінь свободи

Розклад	Запуск початкового випуску у визначений термін.	Проєкт має бути виконаний до кінця 2025-2026 н.р.	 
Функції	Реалізація всіх запланованих функцій MVP.	Обсяг функціональності є фіксованим і не підлягає скороченню.	
Якість			Для дотримання термінів та обсягу функцій, допускаються компроміси з якістю: "технічний борг", мінімальне тестування, неідеальний UI/UX.
Персонал		 1 розробник	 
Вартість	 	 Бюджет фіксований: 0 витрат.	


4.3.	Операційне середовище
Програмна система являє собою клієнт-серверну архітектуру, що складається з мобільного додатку та хмарного бекенду. Користувачам потрібен постійний доступ до системи для можливості фіксування прийомів їжі в будь-який час.
Дані генеруються двома шляхами: активно - користувачем на його мобільному пристрої (внесення їжі, ваги), та пасивно - шляхом імпорту з відповідних IoT-датчиків (дані про пульс та активність). Дані використовуються користувачем на тому ж мобільному пристрої. Усі дані повинні зберігатися та синхронізовуватися з централізованою хмарною базою даних.
Найвищий пріоритет має надійність, оскільки будь-які помилки у розрахунках калорій, білків, жирів, вуглеводів є неприпустимими. Система повинна гарантувати точність розрахунків та надійне збереження даних без збоїв. Також критичною для утримання користувачів є продуктивність, тому інтерфейс клієнтського додатку та пошук у базі продуктів мають бути швидкими.
Для реалізації програмної системи буде використано технологічний стек на базі JavaScript. Серверна частина (Back-end) буде реалізована на Node.js з фреймворком Express.js. В якості бази даних буде використана MongoDB, розміщена на хмарній платформі MongoDB Atlas. Клієнтські додатки будуть розроблені з використанням ReactJS для веб-інтерфейсу та React Native для мобільних додатків. Для симуляції IoT- датчиків буде використано Wokwi.
